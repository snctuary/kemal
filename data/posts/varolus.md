---
title: "Varoluşunu bulmak "
publish_at: 2022-02-28
snippet: Bazı veliler soruyorlar hocam benim çocuğu da computer'cu yapar mısınız? diye.
---

Bazı veliler soruyorlar: hocam benim çocuğu da computer'cu yapar mısınız? diye. Yani çocuk ana-babasının istediği olacak.
Bu bence çok sakat bir eğilim, belki çocuk biraz büyüyüp kendini bulunca, olmak istediğinin bu olmadığını düşünerek mutsuz olacak.
Belki sanata, belki bilime, belki spora ilgi duyacak, belki sosyal etkinliklere katılacak, ve böylece kendi varoluş nedenini bulup mutlu bir yaşam sürecek.

Tabii bence doğru olan insanlar evlenmeden önce yaşam hakkında bilgi sahibi olmalılar, kendilerini geliştirmeliler, çocuklarının
kendilerinden farklı bir birey olacağı fikrini peşinen kabul etmeliler. Bence ana-babaya düşen görev çeşitli uğraş
alanları ile çocuklarını tanıştırmak, örneğin resim araç gereçleri ile tanıştırmak, bir müzik aletini çalmayı bir
öğretmen eşliğinde denemesini sağlamak, ve bu gibi. Eğitimin bilgi ile ilgisi yoktur, eğitim bir davranış biçimi
kazandırmak demektir, bu da en verimli 0-6 yaş arası aile içinde olur, okul ise çok çeşitli meslek alanları hakkında
bir farkındalık yaratmak içindir, örneğin bizler 1950-1960 yılları arasında ilk-orta-lise okuduk, temel bilimler fizik kimya
matematik yanı sıra botanik, zooloji, astronomi, jeoloji, psikoloji, felsefe, sanat tarihi, bilim tarihi derslerimiz
vardı, birer yıllık tanıtım amaçlı, nedir, o dalda kim neler yapmış, keşifler, icatlar hakkında farkındalık edindik.

Günümüz çarpık sisteminde bunların hiç birsi yok, dersaneye git, test çöz, kutucukları işaretle, "insan" bu mudur,
sorarım size? İnsanın değeri kafasındaki bilgi, elindeki beceri yüreğindeki şefkat ile ölçülmeli, ne kadar para kazandığı
ile değil, özetle var olmak ile varlıklı olmak arasındaki farka çocuk küçük yaşta ermelidir, bu da ancak aile içinde
olur.

Varoluş derken nerelere geldim, toparlayacak olursam, varoluş nedenini bulmuş bir çok insan var. Peki bu insanları
nasıl bileceğiz? Çok basit, yaptığı işi büyük bir zevkle güle oynaya ömür boyu yapan insanlar varoluş nedenlerini
bulmuşlar demektir. Bir arkadaşımın kızı böyle: Ayşe Deniz Piyanist diye arayınca bulursunuz, pozitif enerjisi
insanı içine çekip alıp götürüyor.
